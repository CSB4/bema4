---
published: true
title: Zasady realizacji praw osób, których dane dotyczą
---

## Szanowna Pani, Szanowny Panie,

informujemy, iż od dnia 25 maja 2018 r do przetwarzania Pani/Pana danych osobowych ma zastosowanie rozporządzenie Parlamentu Europejskiego i Rady (UE) 2016/679 z dnia 27 kwietnia 2016 r. w sprawie ochrony osób fizycznych w związku z przetwarzaniem danych osobowych i w sprawie swobodnego przepływu takich danych oraz uchylenia dyrektywy 95/46/WE (ogólne rozporządzenie o ochronie danych), zwane powszechnie RODO. Pani/Pana prawa, jako osoby której dane dotyczą, wynikają z RODO, a niniejszy dokument ma na celu zapoznanie  Panią/Pana z tymi prawami oraz ze sposobem ich realizacji przez Centrum Stomatologiczne Bema 4.

## Na treść niniejszego dokumentu składają się następujące zagadnienia:

1) wyjaśnienie treści definicji, które pomogą Pani/Panu we właściwej interpretacji zapisów niniejszego dokumentu;

2) wskazanie Pani/Panu praw jakie przysługują na mocy RODO wraz z ich krótką charakterystyką;

3) opis zasad realizacji w Centrum Stomatologiczne Bema 4 Pani/Pana praw z RODO (terminy, sposób realizacji).

## Ad. 1 Wyjaśnienie treści definicji

W celu właściwej interpretacji informacji zawartych w niniejszym dokumencie prosimy o zapoznanie się z podstawowymi definicjami pojęć:

1) administrator – to Centrum Stomatologiczne Bema 4 (dalej również jako Bema 4), które decyduje o celach i sposobach przetwarzania danych osobowych. Zgodnie z definicją z art. 4 pkt 7 RODO - to osoba fizyczna lub prawna, organ publiczny, jednostka lub inny podmiot, który samodzielnie lub wspólnie z innymi ustala cele i sposoby przetwarzania danych osobowych; jeżeli cele i sposoby takiego przetwarzania są określone w prawie Unii lub w prawie państwa członkowskiego, to również w prawie Unii lub w prawie państwa członkowskiego może zostać wyznaczony administrator lub mogą zostać określone konkretne kryteria jego wyznaczania;

2) dane osobowe – to zgodnie z definicją z art. 4 pkt 1 RODO wszelkie informacje o zidentyfikowanej lub możliwej do zidentyfikowania osobie fizycznej (&quot;osobie, której dane dotyczą&quot;); możliwa do zidentyfikowania osoba fizyczna to osoba, którą można bezpośrednio lub pośrednio zidentyfikować, w szczególności na podstawie identyfikatora takiego jak imię i nazwisko, numer identyfikacyjny, dane o lokalizacji, identyfikator internetowy lub jeden bądź kilka szczególnych czynników określających fizyczną, fizjologiczną, genetyczną, psychiczną, ekonomiczną, kulturową lub społeczną tożsamość osoby fizycznej;

3) osoba, której dane dotyczą

- to właśnie Pani/Pan w sytuacji, gdy korzystacie Państwo z realizowanychprzez Centrum Stomatologiczne Bema 4 usług,

- to Pani/Pan jako pacjent, klient usług, wnioskodawca, pracownik Bema 4, osoba zatrudniona na podstawie umowy cywilno-prawnej, osoba odbywająca staż, praktykę w Bema 4;

4) Inspektor ochrony danych – to osoba, z którą może się Pani/Pan skontaktować we
wszystkich sprawach związanych z:

- przetwarzaniem Pani/Pana danych osobowych,

- oraz z wykonywaniem praw przysługujących Pani/Panu na mocy RODO i opisanych w niniejszym dokumencie;

Dane Inspektora ochrony danych są dostępne:

- na stronie internetowej – www.bema4.pl w zakładce „Dane osobowe”;

- adres e-mail: iod@bema4.pl

5) przetwarzanie – zgodnie z definicją z art. 4 pkt 2 RODO oznacza operację lub zestaw operacji wykonywanych na danych osobowych lub zestawach danych osobowych w sposób zautomatyzowany lub niezautomatyzowany, taką jak zbieranie, utrwalanie, organizowanie, porządkowanie, przechowywanie, adaptowanie lub modyfikowanie, pobieranie, przeglądanie, wykorzystywanie, ujawnianie poprzez przesłanie, rozpowszechnianie lub innego rodzaju udostępnianie, dopasowywanie lub łączenie, ograniczanie, usuwanie lub niszczenie;

6) zasady przetwarzania danych osobowych – to zasady określone w art. 5 i art. 25 RODO, które stosuje Bema 4 przetwarzając Pani/Pana dane osobowe:

- zgodności z prawem,

- rzetelności i przejrzystości,

- zasada ograniczenia celu przetwarzania,

- minimalizacji danych,

- prawidłowości danych,

- ograniczenia przechowywania,

- integralności i poufności,

- zasada rozliczalności,

- zasada ochrony danych w fazie projektowania i zasada domyślnej ochrony danych;

7) organ nadzorczy – to zgodnie z art. 4 pkt 21 RODO niezależny organ publiczny ustanowiony przez państwo członkowskie zgodnie z art. 51 RODO. W Polsce od dnia 25.05.2018 r. jest to Prezes Urzędu Ochrony Danych Osobowych;

8) państwo trzecie – państwo nie będące członkiem Unii Europejskiej oraz nie należące do Europejskiego Obszaru Gospodarczego (EOG obejmuje państwa należące do UE oraz Norwegię, Islandię i Lichtenstein);

9) profilowanie – zgodnie z art. 4 pkt 4 RODO oznacza dowolną formę zautomatyzowanego przetwarzania danych osobowych, które polega na wykorzystaniu danych osobowych do oceny niektórych czynników osobowych osoby fizycznej, w szczególności do analizy lub prognozy aspektów dotyczących efektów pracy tej osoby fizycznej, jej sytuacji ekonomicznej, zdrowia, osobistych preferencji, zainteresowań, wiarygodności, zachowania, lokalizacji lub przemieszczania się.

## Ad. 2 Prawa jakie przysługują Pani/Panu na mocy RODO:

1) Prawo do bycia poinformowanym: art. 13 i art. 14 RODO

2) Prawo do informacji na temat przetwarzania Pani/Pana danych osobowych w Bema 4:

a) w zakresie wynikającym z art. 13 RODO – w sytuacji kiedy to Pani/Pan przekazuje
nam swoje dane osobowe:

- pracownicy Bema 4 przekazują Pani/Panu informacje zawarte w art. 13 ust. 1 i 2 RODO w momencie zbierania danych osobowych lub przy okazji odpowiedzi na Pani/Pana korespondencję, która wpłynęła do Bema 4,

- informacje te nie są przekazywane w sytuacji, gdy nimi już Pani/Pan dysponuje;

- zakres informacji z art. 13 RODO został wskazany w zakładce Dane osobowe – informacja o przetwarzaniu danych

b) w zakresie wynikającym z art. 14 RODO - kiedy Pani/Pana dane osobowe
trafiają do Bema 4 z innych źródeł (np. od innych administratorów):

- informacje, o których mowa w art. 14 ust. 1 i 2 RODO muszą być Pani/Panu przekazane:

    * w rozsądnym terminie po uzyskaniu Pani/Pana danych osobowych – najpóźniej w ciągu miesiąca,

    * albo jeżeli dane osobowe mają być stosowane do komunikacji z Panią/Panem – najpóźniej przy pierwszej takiej komunikacji,

    * albo jeżeli Pani/Pana dane osobowe mają być ujawnione innemu odbiorcy – najpóźniej przy ich pierwszym ujawnieniu,

- informacje z art. 14 ust. 1 i 2 RODO nie są przekazywane, gdy już nimi Pani/Pan dysponuje oraz w innych przypadkach wskazanych w art. 14 ust. 5 RODO (w szczególności gdy pozyskiwanie lub ujawnianie Pani/Pana danych osobowych jest wyraźnie uregulowane przepisem prawa),

- zakres informacji z art. 14 RODO został wskazany w zakładce Dane osobowe – informacja o przetwarzaniu danych, jednakże źródło

- uzyskaniu danych będzie się różniło w zależności od tego od kogo Bema 4 otrzymało Pani/Pana dane.

## Prawa realizowane na Pani/Pana wniosek (art. 15-21 RODO):

1) prawo dostępu do Pani/Pana danych osobowych (art. 15 RODO):

- polega na tym, iż może Pani/Pan wystąpić do Bema 4 z pytaniem czy Bema 4 przetwarza Pani /Pana dane osobowe, a jeśli tak może Pani/Pan uzyskać informacje w zakresie  wynikającym z art. 15 ust. 1-3 RODO (m. in. na temat: jaki jest cel przetwarzania i okres przechowywania danych osobowych, jakie dane osobowe są przetwarzane, kim są odbiorcy danych osobowych, informacje o przysługujących prawach),

- oprócz informacji, o których mowa powyżej, mogą też Państwo otrzymać kopię danych osobowych (czyli informację o danych osobowych) we wskazanym przez siebie formacie, np. jeżeli Pani/Pan zwraca się o kopie danych drogą elektroniczną, to również drogą elektroniczną otrzyma Pani/Pan odpowiedź, chyba że we wniosku wskaże nam Pani/Pan format jakiego oczekuje. Prawo do uzyskania kopii danych nie może niekorzystnie wpływać na prawa i wolności innych osób, których dane dotyczą;

2) prawo do sprostowania Pani/Pana danych osobowych (art. 16 RODO):

- prawo to polega na tym, że może Pani/Pan wystąpić do Bema 4 o niezwłoczne sprostowanie swoich danych osobowych, które są nieprawidłowe lub żądać uzupełnienia niekompletnych danych, w tym poprzez przedstawienie dodatkowego oświadczenia, z tym zastrzeżeniem, że wszelkie aktualizacje danych muszą być ograniczone celem ich przetwarzania, np. nie może Pani/Pan żądać uzupełnienia o dane, które nie byłyby związane z celem przetwarzania,

- prawo to nie będzie mogło być stosowane do danych osobowych, w odniesieniu do których tryb ich sprostowania lub uzupełnienia określają odrębne przepisy prawa.

3) prawo do usunięcia Pani/Pana danych, tzw. „prawo do bycia zapomnianym” (art. 17 RODO):

- w ramach tego prawa może Pani/Pan żądać  niezwłocznego usunięcia swoich danych osobowych, jeśli zachodzi jedna z okoliczności wskazanych w art. 17 ust. 1 RODO (np. zakończenie celu przetwarzania, cofnięcie zgody, wniesienie sprzeciwu, przetwarzanie danych niezgodnie z prawem, usunięcie danych w celu wywiązania się z obowiązku prawnego);

- art. 17 ust. 3 RODO przewiduje również okoliczności, kiedy prawo do usunięcia danych nie będzie mogło być zrealizowane (i tak co do zasady Bema 4 nie będzie mogło usunąć Pani/Pana danych osobowych z uwagi, iż w większości przypadków podstawą prawną ich przetwarzania są przepisy prawa, z których wynika m.in. obowiązek przechowywania dokumentacji (archiwizacji) przez okres wynikający z przepisów prawa dot. prowadzenia i przechowywania dokumentacji medycznej.

4) prawo do ograniczenia przetwarzania (art. 18 RODO):

- prawo to polega na konieczności ograniczenia przetwarzania danych wyłącznie do ich przechowywania,

- może Pani/Pan skorzystać z tego prawa tylko w ściśle określonych przypadkach wskazanych w art. 18 ust. 1 RODO, tj.:

    * kwestionuje Pani/Pan prawidłowość swoich danych osobowych,

    * sprzeciwia się Pani/Pan usunięciu danych osobowych, których przetwarzanie jest niezgodne z prawem,

    * Bema 4 nie potrzebuje już danych osobowych do celów przetwarzania, ale są one potrzebne Pani/Panu do ustalenia, dochodzenia lub ochrony roszczeń,

    * wniosła Pani/Pan sprzeciw na mocy art. 21 ust. 1 RODO,

- przed uchyleniem ograniczenia przetwarzania Bema 4 przekaże Pani/Panu informacje w tym zakresie;

5) prawo do bycia poinformowanym o sprostowaniu lub usunięciu danych lub

- ograniczeniu przetwarzania (art. 19 RODO):

- jeżeli Bema 4 zrealizuje Pani/Pana prawo do:

    * sprostowania nieprawidłowych danych,

    * uzupełnienia niekompletnych danych,

    * usunięcia danych w ramach prawa do bycia zapomnianym,

    * ograniczenia przetwarzania danych osobowych to zgodnie z art. 19 RODO poinformuje również każdego odbiorcę, któremu ujawniła dane osobowe o dokonanej zmianie, chyba że okaże się to niemożliwe lub będzie wymagać niewspółmiernie dużego wysiłku;

- Bema 4 poinformuje Panią/Pana o tych odbiorcach na Pani/Pana wniosek

6) prawo do przenoszenia danych (art. 20 RODO):

- z prawa do przenoszenia danych może Pani/Pan skorzystać jeżeli:

    * przetwarzanie Pani/Pana danych osobowych odbywa się na podstawie Pani/Pana zgody lub w celu wykonania zawartej z Panią/Panem umowy,

    * oraz gdy przetwarzanie danych odbywa się w sposób zautomatyzowany (nie obejmuje danych przetwarzanych w postaci papierowej),

- w ramach tego prawa może Pani/Pan zażądać, by dane osobowe (które zostały przez Panią/Pana dostarczone) zostały przesłane przez Bema 4 bezpośrednio innemu administratorowi, jeżeli jest to technicznie możliwe,

- prawo to nie ma zastosowania, gdy przetwarzanie odbywa się na podstawie przepisów prawa (przetwarzanie danych osobowych niezbędne do wypełnienia obowiązku prawnego ciążącego na Bema 4 nie daje Pani/Panu możliwości do skorzystania z prawa do przenoszenia danych),

7) prawo do sprzeciwu (art. 21 RODO):

- w ramach tego prawa może Pani/Pan w dowolnym momencie wnieść sprzeciw z przyczyn związanych z Pani/Pana szczególną sytuacją wobec przetwarzania, które odbywa się na podstawie prawnie uzasadnionego interesu administratora (np. marketing usług własnych, monitoring wizyjny) lub w ramach wykonania zadania realizowanego w interesie publicznym (np. wspieranie akcji ratowniczych);

- skutkiem wniesienia sprzeciwu jest zakaz dalszego przetwarzania danych osobowych, chyba że administrator wykaże, że istnieją ważne prawnie uzasadnione podstawy do przetwarzania, nadrzędne wobec Pani/Pana interesów, praw i wolności.

8) prawo by nie podlegać decyzji, która opiera się wyłącznie na
zautomatyzowanym przetwarzaniu (art. 22 RODO):

- Bema 4 nie podejmuje wobec Pani/Pana decyzji wywołujących dla Pani/Pana określone skutki prawne lub w inny istotny sposób na Panią/Pana wpływające, które opierają się wyłącznie na zautomatyzowanym przetwarzaniu Pani/Pana danych osobowych, w tym profilowaniu.

- podczas realizacji obowiązków informacyjnych wynikających z art. 13 i art. 14 RODO Bema 4 przekazuje Pani/Panu informacje o zautomatyzowanym podejmowaniu decyzji, w tym profilowaniu oraz o zasadach ich podejmowania, znaczeniu i konsekwencjach dla Pani/Pana, jeżeli takie przetwarzanie ma miejsce.

9) prawo do bycia poinformowanym o naruszeniu ochrony danych osobowych (art. 34 RODO)

- prawo to jest realizowane z inicjatywy Bema 4 w sytuacji, gdy w Bema 4 doszło do naruszenia ochrony danych osobowych, które może powodować wysokie ryzyko naruszenia Pani/Pana praw lub wolności,

- Bema 4 przekazuje Pani/Panu informacje wskazane w art. 34 ust. 2 RODO:

    * imię i nazwisko oraz dane kontaktowe inspektora ochrony danych,

    * opis możliwych konsekwencji naruszenia ochrony Pani/Pana danych osobowych,

    * opis zastosowanych lub proponowanych przez Bema 4 środków w celu zaradzenia naruszeniom ochrony danych,

- art. 34 ust. 3 RODO wskazuje okoliczności, kiedy Bema 4 jest zwolniona z zawiadamiania Pani/Pana o zaistniałej sytuacji.

## Ad. 3 Ogólne zasady realizacji Pani/Pana praw z RODO w Centrum Stomatologicznym Bema 4:

Sposoby komunikacji w sprawie wniosków z art. 15-21 RODO

1) Jeżeli chce Pani/Pan skorzystać z uprawnień wskazach w art. 15-21 RODO prosimy o zastosowanie się do jednego ze sposobów komunikowania się określonego poniżej:

- w sposób tradycyjny – składa Pani/Pan pismo/wniosek podpisany własnoręcznie w sposób czytelny, osobiście w siedzibie Bema 4 lub przesyła go za pośrednictwem operatora pocztowego na adres siedziby: Centrum Stomatologiczne Bema 4, ul. Bema 4/1, 81-386 Gdynia,

- elektronicznie na adres e-mail: iod@bema4.pl

2) Aby nie dopuścić do naruszenia Pani/Pana praw lub wolności spowodowanej naruszeniem bezpieczeństwa Pani/Pana danych osobowych informujemy, że nie będziemy realizować żadnych Pani/Pana uprawnień wynikających z art. 15- 21 RODO w rozmowie telefonicznej.

3) Jeżeli Bema 4 będzie miał uzasadnione wątpliwości co do tożsamości osoby składającej wniosek z zakresu art. 15-21 RODO, może zażądać dodatkowych informacji ułatwiających identyfikację wnioskodawcy.

## Sposób i terminy Pani/Pana praw realizowanych na wniosek z art. 15-21 RODO

1. Rozpatrując Pani/Pana żądanie z art. 15-21 RODO Bema 4 zobligowany jest udzielać
Pani/Panu wszelkich informacji na zasadach i w terminach określonych w art. 12
RODO.

2. Bema 4 bez zbędnej zwłoki, ale nie dłużej niż w ciągu miesiąca od otrzymania
żądania, udziela Pani/Panu informacji o działaniach podjętych w związku z Pani/Pana
żądaniem, czyli:

- Bema 4 realizuje wniosek zgodnie z Pani/Pana żądaniem,

- albo Bema 4 informuje Panią/Pana o konieczności wydłużenia terminu
realizacji jej wniosku o kolejne dwa miesiące z uwagi na skomplikowany
charakter żądania lub liczbę żądań ( Bema 4 podaje przyczynę opóźnienia),

- albo Bema 4 odmawia realizacji wniosku i informuje Panią/Pana:

    * o powodach niepodjęcia działań,

    * o możliwości wniesienia przez Panią/Pana skargi do Prezesa Urzędu Ochrony Danych Osobowych,

    * o możliwości skorzystania przez Panią/Pana ze środków ochrony prawnej przed sądem.

## Opłaty

1) Co do zasady informacje podawane Pani/Panu na mocy art. 13 i art. 14 RODO oraz komunikacja i działania podejmowane przez Bema 4 na mocy art. 15-21 i art. 34 RODO są wolne od opłat.

2) Jeżeli okaże się, że Pani/Pana żądania są ewidentnie nieuzasadnione lub nadmierne, w szczególności ze względu na swój ustawiczny charakter, Bema 4 może:

- pobrać od Pani/Pana rozsądną opłatę, uwzględniając administracyjne koszty udzielania informacji, prowadzenia komunikacji lub podjęcia żądanych działań albo

- odmówić podjęcia działań w związku z Pani/Pana żądaniem.

3) Obowiązek wykazania, że żądanie ma ewidentnie nieuzasadniony lub nadmierny charakter spoczywa na Bema 4.

## Publikacja tego dokumentu

Niniejszy dokument pn. „Zasady realizacji praw osób, których dane dotyczą w Centrum Stomatologicznym Bema 4”

- został zamieszczony na stronie internetowej www.bema4.pl w zakładce „Dane osobowe”,

- jest dostępny w siedzibie administratora
